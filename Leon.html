<!DOCTYPE html>
<html lang="he">
<head>
    <meta charset="UTF-8">
    <title>אריה - מידע כללי</title>
</head>
<body dir="rtl" style="background-image: url('pics/leafs.jpg');">
    <img src="pics/lion.png" style="float: right; margin:30px" />

    <header>
        <h1>אריה (Panthera leo)</h1>
    </header>

    <h2>מידע כללי</h2>
    <p>אריה הוא מין של טורף גדול מהסוג פנתר שבמשפחת החתוליים, והשני בגודלו בין דמויי החתול, אחרי הטיגריס. האריה נפוץ בעיקר ביבשת אפריקה ובמדינת גוג'ראט שבהודו. הוא ניזון מאוכלי עשב שונים אותם הוא צד, וכן מפגרים. בתרבות האנושית נחשב האריה סמל לגבורה וכוח, ולכן הוצמד לו הכינוי "מלך החיות". תוחלת חייו בטבע היא בין 12 ל-18 שנים, אך בשבי הוא יכול לחיות עד 30 שנה. שמות נוספים של האריה בשפה העברית הם ליש, שחל, שחץ ולביא. שם נקבת האריה הוא לביאה ואריה צעיר נקרא כפיר.</p>

    <h2>טקסונומיה</h2>
    <p>במין אריה קיימים כ-20–35 תת-מינים, אף שמספרם המדויק שנוי במחלוקת. מספר תת-מינים מוכרים מוצגים כאן:</p>
    <h3>תת-מינים החיים כיום</h3>
    <ul>
        <li>אריה קונגו (Panthera leo azandica)</li>
        <li>אריה קטאנגה (Panthera leo bleyenberghi)</li>
        <li>אריה טרנסוואל (Panthera leo krugeri)</li>
        <li>אריה ברבארי (Panthera leo leo) - נכחד בטבע</li>
        <li>אריה מארוזי (אריה מנומר) (Panthera leo maculatus)</li>
        <li>אריה מסאי (Panthera leo nubica)</li>
        <li>אריה אסייתי (Panthera leo persica) - בסכנת הכחדה</li>
        <li>אריה חבשי (Panthera leo roosevelti)</li>
        <li>אריה סנגלי (Panthera leo senegalensis) - בסכנת הכחדה חמורה</li>
    </ul>
    <h3>תת-מינים שנכחדו מהעולם</h3>
    <ul>
        <li>אריה אירופאי (Panthera leo europaea)</li>
        <li>אריה הכף (Panthera leo melanochaita)</li>
        <li>אריה סרי לנקה (Panthera leo sinhaleyus)</li>
    </ul>

    <h2>אבולוציה</h2>
    <p>האריה התפתח באפריקה לפני בערך 800,000–1,000,000 שנה, לפני שנדד לאזורים ההולארקטיים. רישומי מאובנים של אריות מצביעים על כך שהופיע לראשונה באירופה לפני 700,000 שנה. מהאריה הזה התפתח אריה המערות, שהופיע לפני בערך 300,000 שנה. אריות נכחדו בצפון אירואסיה בסוף עידן הקרח האחרון (Quaternary glaciation), לפני כעשרת אלפים שנה.</p>

    <h2>מאפיינים פיזיים ומראה</h2>
    <p>האריה הוא המין השני בגודלו בסוג פנתר במשפחת החתוליים. אורכו של אריה בוגר כ-3.30 מטרים, גובה כתפיו כ-1.2 מטרים, ומשקלו יכול להגיע עד 260 קילוגרם. הוא נפוץ בעיקר באזורי ערבות, חורשים וסוואנות. הזכר גדול מן הנקבה ושונה במראהו, בהיותו בעל רעמה המכסה את עורפו וכן חלק מגופו הקדמי. צבע פרוותם של האריות חום-צהוב, ראשם גדול וזנבם ארוך ובקצהו ציצית שיער.</p>

    <h2>תפוצה</h2>
    <p>בעבר זכו האריות לתפוצה רחבה בכל אפריקה, אסיה ואירופה. כיום האריה הוא מין אנדמי ליבשת אפריקה באזורים שמדרום למדבר הסהרה, למעט אוכלוסייה של כ-500 פרטים מתת-המין האסייתי, המוגנים בפארק הלאומי גיר בהודו. האריות באפריקה מעדיפים לשהות בסוואנות, ערבות דשא ובתה.</p>

    <h2>התנהגות ואקולוגיה</h2>
    <h3>ארגון קבוצתי</h3>
    <p>האריות חיים בלהקה ובכך הם שונים משאר החתוליים הגדולים. תפקידם של הזכרים הוא להגן ולהזדווג, ואילו תפקידן של הלביאות הוא ציד וגידול הצאצאים. גודל הלהקה נע בין 4–37 פרטים, כשהממוצע הוא 15.</p>
    <h3>ציד ותזונה</h3>
    <p>האריות הם היפרקרניבורים מובהקים. הם צדים בלהקה, בעיקר בלילה. הטרף העיקרי שלהם כולל פרסתנים גדולים כמו זברות וגנו, אך הם גמישים ויכולים לטרוף גם חיות קטנות יותר.</p>

    <h2>האריות בארץ ישראל</h2>
    <p>בארץ ישראל היו בעבר אריות, ככל הנראה מתת-המין האסייתי או הברבארי. הם נכחדו מהמקום בתחילת המאה ה-17. בתנ"ך האריה מוזכר בין חיות הארץ, לדוגמה בסיפורו של שמשון.</p>

    <h2>התנהגות חברתית</h2>
    <p>האריות מתקשרים באמצעות שאגות, מחוות ומגע. הם מבלים את רוב זמנם במנוחה, כ-20 שעות ביום. הארגון החברתי שלהם מאפשר להם לשרוד בסביבה קשה, והם נחשבים טורפי על בתחום מחייתם.</p>
    <h1><a href="Animals - Copy.html">חזרה לעמוד הראשי</a></h1>
</body>
</html>
