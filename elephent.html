<!DOCTYPE html>
<html lang="he">
<head>
    <meta charset="UTF-8">
    <title>פיל - מידע כללי</title>
</head>
<body dir="rtl" style="background-image: url('pics/leafs.jpg');">
    <img src="pics/el (5).png" style="float: right; margin:30px" />
    <header>
        <h1>פיל (Elephantidae)</h1>
    </header>

    <h2>מידע כללי</h2>
    <p>פיל הוא מונח לקבוצה פוליפילטית של שלושה מיני יונקים – פיל סוואנה אפריקני, פיל יער אפריקני ופיל אסייתי – שהם חיות היבשה הגדולות ביותר בעולם והמינים היחידים ששרדו במשפחת הפיליים. בעבר היו מינים נוספים מהמשפחה, ביניהם הממותה, הפלאולוקסודון והסטגוטטרבלודון שאינם נחשבים לפילים רגילים.</p>
    <p>המאפיין הבולט ביותר של הפילים הוא החדק, שבעזרתו הם שותים, אוכלים ומתרחצים. מפיהם בולטים שני חטי שנהב, שהפכו אותם למטרה לציד רב שהביא לפגיעה קשה בהם. הפיל האסייתי ופיל הסוואנה האפריקני מצויים בסכנת הכחדה, ופיל היער האפריקני נמצא בסכנת הכחדה חמורה.</p>
    <p>קולו של הפיל מכונה בעברית חִצצור.</p>

    <h2>אנטומיה</h2>
    <p>כל בני משפחת הפיליים הם בעלי חיים גדולים מאוד. משקלם הוא למעלה מ-5 טונות וגובהם למעלה מ-3 מטרים (9.8 רגל). פיל הסוואנה האפריקני הוא בעל החיים היבשתי הגדול ביותר שחי בימינו. גודלם הרב מעניק לפילים הגנה מפני כמעט כל הטורפים.</p>
    <p>הפיל הגדול ביותר שתועד היה פיל סוואנה אפריקני שניצוד באנגולה ב-1955, משקלו היה 12,274 קילוגרם (27,060 ליברות) והוא התנשא לגובה של 4.2 מטרים (14 רגל).</p>

    <h3>גודל המינים</h3>
    <p><strong>פיל סוואנה אפריקני</strong>: גובה של 3.5–4.2 מטרים, משקל של 4.9–7.0 טונות. חיית היבשה הגדולה ביותר בימינו.</p>
    <p><strong>פיל אסייתי</strong>: גובה של 2.75–3.5 מטרים, משקל של 4.15 טונות. החיה הגדולה ביותר באסיה.</p>
    <p><strong>פיל יער אפריקני</strong>: גובה של 2.4–3.0 מטרים, משקל של 2.7–4.0 טונות. מצוי רק בכמה שמורות של ג'ונגלים באפריקה.</p>

    <h2>חדק הפיל</h2>
    <p>החדק הוא התארכות של האף והשפה העליונה, ויש לו מספר שימושים:</p>
    <ul>
        <li>החדק משמש כאפו של הפיל, והוא מאפשר לו לנשום ולהריח.</li>
        <li>החדק משמש כזרוע עבור הפיל, וניתן להשתמש בו כדי לאחוז בחפצים, להרים אותם או לדחוף אותם.</li>
        <li>הפיל יכול להרים גזע עץ או גושי סוכר באמצעות חדקו.</li>
        <li>הפיל משתמש בחדק גם ללקט מזון ולהביא אותו אל פיו.</li>
        <li>החדק חזק מאוד ומשמש גם כ"שוט" לסילוק תוקפים.</li>
        <li>הפיל יכול לשאוב מים באמצעות החדק ולהביאם אל פיו או להתיז על גופו כדי להצטנן.</li>
    </ul>

    <h2>הבדלים בין סוגי הפיליים</h2>
    <p>ישנם מספר הבדלים חזותיים בולטים בין הפילים האפריקניים לפיל האסייתי:</p>
    <ul>
        <li><strong>גודל הגוף</strong>: הפילים האפריקניים גדולים יותר, משקלם של זכרים עשוי להגיע עד 10 טון.</li>
        <li><strong>אפרכסות האוזניים</strong>: הפילים האפריקניים בעלי אפרכסות אוזניים גדולות יותר.</li>
        <li><strong>חטי השנהב</strong>: אצל נקבת הפיל האסייתי החטים חסרים.</li>
        <li><strong>קצה החדק</strong>: לפיל האפריקני יש שתי אונות בשריות בקצה החדק, בעוד שלפיל האסייתי יש אונה אחת בלבד.</li>
        <li><strong>ראש</strong>: ראשו של הפיל האסייתי קצר יותר וגבו מתקמר כלפי מטה, בעוד שגבו של הפיל האפריקני ישר יותר.</li>
    </ul>

    <h2>תוחלת חיים</h2>
    <p>הפיל בטבע חי במשך 70 שנה בממוצע. הפילים נחשבים בעלי חיים עם זיכרון מצוין והם יודעים לאתר מקורות מים על פי זיכרון ממקום בו היו בעבר.</p>

    <h2>רבייה</h2>
    <p>הפיל מגיע לבגרות מינית סביב גיל 12, וההיריון אורך 22 חודשים. הפילון יוצא לאוויר העולם במשקל של כ-100 קילוגרם.</p>

    <h2>תזונה</h2>
    <p>הפילים הם צמחוניים, ואוכלים עשבים גבוהים, ענפים ועלים של עצים. פיל אפריקאי זקוק לכ-140 ק"ג של צמחייה ליום על מנת לשרוד. בנוסף, זקוקים הפילים לכמויות גדולות של מים, כ-150 ליטר בממוצע ליום.</p>

    <h2>הפיל בטבע</h2>
    <p>הפילים מצטיינים בזיכרון מעולה והם יכולים לדלות מזיכרונם פרטים קלושים כעבור שנים. פילה המנהיגה את העדר מסוגלת להוביל את שאר הפילים אל עבר חוליות במדבריות נמיביה, שם יתגלו לפתע מים.</p>

    <h2>אינטליגנציה</h2>
    <p>הפיל נחשב לאחת החיות האינטליגנטיות בטבע. הוא מסוגל לפתור פעולות פשוטות של חיבור וחיסור, ויש לו יכולת זיכרון מצוינת, במיוחד למקומות מרעה ומים.</p>
    <h1><a href="Animals - Copy.html">חזרה לעמוד הראשי</a></h1>
</body>
</html>
